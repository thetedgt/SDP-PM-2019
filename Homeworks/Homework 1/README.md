В тази задача ще напишем няколко класа свързани с играта **Minesweeper**.

### Клас `Cell`

Представя едно квадратче(клетка) от цялото поле по следния начин.
Всяка клетка се характеризира с:
 * стойност - ако е мина -> -1; ако не е мина -> броят на мините около нея (между 0 и 8)
 * статус на клетката - дали е отворена, затворена или маркирана

* Методи
  * `гетъри и сетъри` - преценете кои ще ви трябват


### Клас `Board`

Представя цялата дъска(полето).
Всяка дъска се характеризира с:
 * широчина и височина - те задават колко е голям терена. Трябва да се задели двумерен масив от клетки в динамичната памет* спрямо широчината и височината.
 * брой мини - мините се генерират на произволни места, при създаването на дъската.

* Методи
  * `openCell(int x, int y)` - отваря клетката на позиция **[x][y]**. Ако стойността на клетката е 0, то отваря всички съседни клетки. (пуснете си един **Minesweeper** ще видите как ви
  разкрива много полета като цъкнете на празно квадратче)
  * `flagCell(int x, int y)` - слага флагче на клетката само ако е била
  затворена
  * `unflagCell(int x, int y)` - маха флагчето от клетката само ако е имала
  такова
  * `isSolved` - връща истина, ако всички мини са флагнати или затворени, а
  останалите клетки са отворени, иначе лъжа
  * `hasExploded` - върща истина, ако има отворена клетка с мина
  * `operator<<` - извежда дъската (вие избирате как да са представени различните статуси и стойности)


### Клас `Minesweeper`

Представя една инстанция на игра `Minesweeper`
Класът има само едно поле от тип Board.

* Методи
  * `create(Difficulty d)` - зарежда нова дъска според `d`, където `Difficulty`(enum) може да е `EASY`(дъската е 9х9 с 10 мини), `NORMAL`(дъската е 16х16 с 40 мини), `HARD`(дъската е 16х30 с 99 мини) и `CUSTOM`(дъската е XхY с N мини, където X, Y и N са съответно широчината, височината и броя на мините)
  * `play()` - започва игра с текущата дъска. На всеки ход играчът посочва коя клетка иска да отвори, да сложи флагче или да махне флагче. Играта свършва или когато е отворена мина, или когато са отворени всички клетки, които не са мини

Краен срок: 23:55 19.05.2019